---

layout: post

title: Türkçe Şiirler 

tags: poetry

--- 






<br><hr>



Yaşadıklarımdan öğrendiğim bir şey var: 

Yaşadın mı, yoğunluğuna yaşayacaksın bir şeyi

Sevgilin bitkin kalmalı öpülmekten

Sen bitkin düşmelisin koklamaktan bir çiçeği


<br><hr>


görinen yıldız değil yir yir delinmişdür felek

gün yüzünün hasretiyle tir-i ahımdan benüm

necati


<br><hr>



Sen kocaman çöllerde bir kalabalık gibisin,

Kocaman denizlerde ender bir balık gibisin.

Bir ısıtır, bir üşütür, bir ağlatır bir güldürür; 

Sen hem bir hastalık hem de sağlık gibisin.



<br><hr>



Maviye, 

Maviye çalar gözlerin, 

Yangın mavisine.

Rüzgarda asi, 

Körsem, 

Senden gayrısına yoksam, 

Bozuksam, 

Can benim, düş benim, 

Ellere nesi? 

Hadi gel, 

Ay karanlık...








<br><hr>



Yaş otuz beş! yolun yarısı eder.

Dante gibi ortasındayız ömrün.

Delikanlı çağımızdaki cevher,

Yalvarmak, yakarmak nafile bugün,

Gözünün yaşına bakmadan gider.



Şakaklarıma kar mı yağdı ne var? 

Benim mi Allahım bu çizgili yüz? 

Ya gözler altındaki mor halkalar? 

Neden böyle düşman görünürsünüz,

Yıllar yılı dost bildiğim aynalar?



Zamanla nasıl değişiyor insan! 

Hangi resmime baksam ben değilim.

Nerde o günler, o şevk, o heyecan? 

Bu güler yüzlü adam ben değilim; 

Yalandır kaygısız olduğum yalan.



Hayal meyal şeylerden ilk aşkımız; 

Hatırası bile yabancı gelir.

Hayata beraber başladığımız,

Dostlarla da yollar ayrıldı bir bir; 

Gittikçe artıyor yalnızlığımız.



Gökyüzünün başka rengi de varmış! 

Geç farkettim taşın sert olduğunu.

Su insanı boğar, ateş yakarmış! 

Her doğan günün bir dert olduğunu,

İnsan bu yaşa gelince anlarmış.



Ayva sarı nar kırmızı sonbahar! 

Her yıl biraz daha benimsediğim.

Ne dönüp duruyor havada kuşlar? 

Nerden çıktı bu cenaze? ölen kim? 

Bu kaçıncı bahçe gördüm tarumar?



Neylersin ölüm herkesin başında.

Uyudun uyanamadın olacak.

Kimbilir nerde, nasıl, kaç yaşında? 

Bir namazlık saltanatın olacak,

Taht misali o musalla taşında.






<br><hr>





Desem ki vakitlerden bir Nisan akşamıdır, 

Rüzgarların en ferahlatıcısı senden esiyor, 

Sende seyrediyorum denizlerin en mavisini


<br><hr><br>





Aşk başlamadan güzel,

Kalplerde heyecan

Bakışlarda korku olduğu zaman güzel...

Birbirimize sezdirmemek için çırpınış,

Başkaları görmesin diye çabalayış,

Gözlerim gözlerinin mavisine değdiği zaman...

Aşk başlamadan güzel...



<br><hr><br>



Mutlu Aşk Yoktur


İnsan her şeyi elinde tutamaz hiç bir zaman 

Ne gücünü ne güçsüzlüğünü ne de yüreğini

Ve açtım derken kollarını bir haç olur gölgesi 

Ve sarıldım derken mutluluğuna parçalar o şeyi

Hayatı garip ve acı dolu bir ayrılıktır her an 

Mutlu aşk yoktur


<br>

Bir tek aşk yoktur acıya garketmesin 

Bir tek aşk yoktur kalpte açmasın yara 

Bir tek aşk yoktur iz bırakmasın insanda 

Ve senden daha fazla değil vatan aşkı da 

Bir tek aşk yok yaşayan gözyaşı dökmeksizin 

Mutlu aşk yoktur ama 

Böyledir ikimizin aşkı da





<br><hr><br>



Bir aşk nasıl biterse öyle bitti bu aşk da 

Uzun bir hastalık gibi 

Aralıksız dinlediğim alaturka bir fasıl gibi 

Gökyüzüne bakmayı, dostlara mektup yazmayı 

Çiçekleri sulamayı unutmuşluğum gibi 

Bitti. 

Bir aşk nasıl biterse öyle bitti bu aşk da 

Yürümeyi yeniden öğrenen felçli bir çocuk gibi 

Sokağa çıkmalıyım şimdi ve çoktandır 

İhmal ettiğim dostlara yeni bir adres bırakmalıyım 

Pencereleri açmalı, kitapları düzenlemeliyim 

Belki bir yağmur yağar akşama doğru 

Yarıda bıraktığım şiirleri tamamlarım 

Aşk da bitti diyordu ya bir şair 

Aşk bitti işte tam da öyle



<br><hr><br>




Hicran destanını kendinden oku, 

Mecnun'dan duyup da rivayet etme. 

<br>

Aşkın Leyla'sını gördünse söyle. 

Söz temsili bulup hikayet etme.


<br>

Tutacağın işi önceden düşün; 

Daha ilk adımda nedamet etme.

<br>

Bu yolun hükmüdür geri dönülmez, 

Canına kıymazsan seyahat etme.





<br><hr><br>



Bedava yaşıyoruz, bedava; 

Hava bedava, bulut bedava; 

Dere tepe bedava; 

Yağmur çamur bedava; 

Otomobillerin dışı,

Sinemaların kapısı,

Camekanlar bedava; 

Peynir ekmek değil ama

Acı su bedava; 

Kelle fiyatına hürriyet,

Esirlik bedava; 

Bedava yaşıyoruz, bedava.





<br><hr><br>



Seninle bir yağmur başlıyor iplik iplik,

Bir güzellik doğuyor yüreğime şiirden.

Martılar konuyor omuzlarıma,

Gözlerin İstanbul oluyor birden.

<br>

Akşamlardan, gecelerden, senden uzağım

Şiirlerim rüzgardır uzak dağlardan esen

Durgun sular gibi azalacağım

Bir gün, birdenbire çıkıp gelmesen.

<br>

Şarkılarla geleceksin, duygulu, ince

Yalnız gözlerime bak diyeceksin.

Ellerim usulca ellerine değince

Kaybolup gideceksin

<br>

Bir elim seni çizecek bütün pencerelere

Bir elim seni silecek.

Kalbim: Ebemkuşağı; günde bin kere

Senin için yeni baştan can kesilecek.

<br>

Ne güzel seni bulmak bütün yüzlerde

Sonra seni kaybetmek hemen her yerde

Ne güzel bineceğim vapurları kaçırmak

Yapayalnız kalmak iskelelerde.

<br>

Seninle bir yağmur başlıyor iplik iplik,

Bir güzellik doğuyor yüreğime şiirden.

Martılar konuyor omuzlarıma,

Gözlerin İstanbul oluyor birden.



<br><hr><br>









