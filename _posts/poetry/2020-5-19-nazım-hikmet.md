---
layout: post
title: Nazım 
tags: poetry
--- 



Yaşamak bir ağaç gibi tek ve hür

ve bir orman gibi kardeşçesine

## Karlı Kayın Ormanı

Memleket mi, daha uzak, 

gençliğim mi, yıldızlar mı? 

Bayramoğlu, Bayramoğlu, 

ölümden öte köy var mı?

...


## Hoş geldin

Hoş geldin kadınım benim hoş geldin 

ayağını bastın odama 

kırk yıllık beton, çayır çimen şimdi

güldün, 

güller açıldı penceremin demirlerinde

ağladın, 

avuçlarıma döküldü inciler

gönlüm gibi zengin

hürriyet gibi aydınlık oldu odam...

Hoş geldin kadınım benim hoş geldin.


## Bugün pazar. 


Bugün pazar. 

Bugün beni ilk defa güneşe çıkardılar. 

Ve ben ömrümde ilk defa gökyüzünün bu kadar benden uzak 

bu kadar mavi 

bu kadar geniş olduğuna şaşarak 

kımıldanmadan durdum. 

Sonra saygıyla toprağa oturdum, 

dayadım sırtımı duvara. 

Bu anda ne düşmek dalgalara, 

bu anda ne kavga, ne hürriyet, ne karım. 

Toprak, güneş ve ben... 

Bahtiyarım...


## Kuvayi Milliye Destanı

Harbiye telgrafhanesini de işgal etti İngiliz bahriye askeri 

Tophane'yi de işgal ediyorlar bir taraftan, 

bir taraftan da zırhlılardan asker ihraç olunuyor. 

Vaziyet vehamet kesbediyor efendim. 

...

<br>

---

<br>

Sen sabahlar ve şafaklar kadar güzelsin

sen ülkemin yaz geceleri gibisin