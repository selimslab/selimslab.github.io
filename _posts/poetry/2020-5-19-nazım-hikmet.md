---
layout: post
title: Nazım 
tags: poetry
--- 


Hoş geldin kadınım benim hoş geldin 

ayağını basdın odama 

kırk yıllık beton, çayır çimen şimdi

güldün, 

güller açıldı penceremin demirlerinde

ağladın, 

avuçlarıma döküldü inciler

gönlüm gibi zengin

hürriyet gibi aydınlık oldu odam...

Hoş geldin kadınım benim hoş geldin.

<br>

---

<br>

Memleket mi, daha uzak, 

gençliğim mi, yıldızlar mı? 

Bayramoğlu, Bayramoğlu, 

ölümden öte köy var mı?

<br>

---

<br>

Bugün pazar. 

Bugün beni ilk defa güneşe çıkardılar. 

Ve ben ömrümde ilk defa gökyüzünün bu kadar benden uzak 

bu kadar mavi 

bu kadar geniş olduğuna şaşarak 

kımıldanmadan durdum. 

Sonra saygıyla toprağa oturdum, 

dayadım sırtımı duvara. 

Bu anda ne düşmek dalgalara, 

bu anda ne kavga, ne hürriyet, ne karım. 

Toprak, güneş ve ben... 

Bahtiyarım...


<br>

---

<br>

Harbiye telgrafhanesini de işgal etti İngiliz bahriye askeri 

Tophane'yi de işgal ediyorlar bir taraftan, 

bir taraftan da zırhlılardan asker ihraç olunuyor. 

Vaziyet vehamet kesbediyor efendim. 

<br>

---

<br>

Yaşamak bir ağaç gibi tek ve hür

ve bir orman gibi kardeşçesine

<br>

---

<br>


