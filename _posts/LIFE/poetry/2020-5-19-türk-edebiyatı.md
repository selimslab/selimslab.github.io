---
layout: post
title: Türk Edebiyatı 
tags: poetry
category: Poetry
--- 


## Memleket isterim 

Yaşamak, sevmek gibi gönülden olsun; 

Olursa bir şikayet ölümden olsun. 

## yunus emre

bugün yalan söyleyen yarın utanasıdır.

---

Sözünü bilen kişinin yüzünü ak ede bir söz

Sözü pişirip diyenin işini sağ ede bir söz

<br>

Söz ola kese savaşı söz ola bitire başı

Söz ola ağılı aşı bal ile yağ ede bir söz

## Anayasası İnsanın

Ustamız Eluard’ın izinden

Kan yasası bu insanın: 

Üzümden şarap yapacaksın

Çakmak taşından ateş

Ve öpücüklerden insan!

Can yasası bu insanın:

Savaşlara yoksulluklara

Ve binbir belaya karşın

İlle de yaşayacaksın!

Us yasası bu insanın:

Suyu şavka döndürüp

Düşü gerçeğe çevirip

Düşmanı dost kılacaksın!

Anayasası bu insanın

Emekleyen çocuktan

Uzayda koşana dek

Yürürlükte her zaman

## Bereket Versin 

Yaşama bir gitardır

Tellerine vurdukça yediveren

Güneş nasıl doğarsa

Ve yeşil ne kadar solaksa

Saksofon ne kadar benziyorsa asma kabaklarına

Bir sebzevat kokusu sarıyor ortalığı 

Sanki sırık tomatları biz kızardık diyorlar

Santana çaldıkça

Kurbağalar ötüyor tosbağalar yürüyor

Beni bir bostana gömün

Gübre olmak istiyorum

*Can Yücel*


## Göğe Bakma Durağı

İkimiz birden sevinebiliriz göğe bakalım

Şu kaçamak ışıklardan şu şeker kamışlarından

Bebe dişlerinden güneşlerden yaban otlarından

Durmadan harcadığım şu gözlerimi al kurtar

Şu aranıp duran korkak ellerimi tut

Bu evleri atla bu evleri de bunları da

Göğe bakalım

<br>

Falanca durağa şimdi geliriz göğe bakalım

İnecek var deriz otobüs durur ineriz

Bu karanlık böyle iyi aferin Tanrıya

Herkes uyusun iyi oluyor hoşlanıyorum

Hırsızlar polisler açlar toklar uyusun

Herkes uyusun bir seni uyutmam bir de ben uyumam

Herkes yokken biz oluruz biz uyumayalım

Nasıl olsa sarhoşuz nasıl olsa öpüşürüz sokaklarda

Beni bırak göğe bakalım

<br>

Senin bu ellerinde ne var bilmiyorum göğe bakalım

Tuttukça güçleniyorum kalabalık oluyorum

Bu senin eski zaman gözlerin yalnız gibi ağaçlar gibi

Sularım ısınsın diye bakıyorum ısınıyor

Seni aldım bu sunturlu yere getirdim

Sayısız penceren vardı bir bir kapattım

Bana dönesin diye bir bir kapattım

Şimdi otobüs gelir biner gideriz

Dönmeyeceğimiz bir yer beğen başka türlüsü güç

Bir ellerin bir ellerim yeter belleyelim yetsin

Seni aldım bana ayırdım durma kendini hatırlat

Durma kendini hatırlat

Durma göğe bakalım



## Lavinia

Sana gitme demeyeceğim.

Üşüyorsun ceketimi al.

Günün en güzel saatleri bunlar.

Yanımda kal.

<br>


Sana gitme demeyeceğim.

Gene de sen bilirsin.

Yalanlar istiyorsan yalanlar söyleyeyim, 

İncinirsin.

<br>

Sana gitme demeyeceğim, 

Ama gitme, Lavinia.

Adını gizleyeceğim

Sen de bilme, Lavinia.



## Anahtar

Ya sus-git, ya konuş-gel, ortalarda kalma.

Yalan korkaklığın tortusudur.

Dürüst kaba ol, eğreti saygılı olma.



## Seviyorum seni

ekmeği tuza banıp yer gibi

Geceleyin ateşler içinde uyanarak

ağzımı dayayıp musluğa su içer gibi

Ağır posta paketini

neyin nesi belirsiz

telaşlı, sevinçli, kuşkulu açar gibi

Seviyorum seni

denizi ilk defa uçakla geçer gibi

İstanbul'da yumuşacık kararırken ortalık

içimde kımıldayan birşeyler gibi

Seviyorum seni

Yaşıyoruz çok şükür der gibi.


## Ne içindeyim zamanın

Ne içindeyim zamanın, 

Ne de büsbütün dışında; 

Yekpare, geniş bir anın

Parçalanmaz akışında.

<br>

Bir garip rüya rengiyle

Uyuşmuş gibi her şekil, 

Rüzgarda uçan tüy bile

Benim kadar hafif değil.

<br>

Başım sükutu öğüten

Uçsuz bucaksız değirmen; 

İçim muradına ermiş

Abasız, postsuz bir derviş.

## Anadolu 

Öyle yıkma kendini, 

Öyle mahzun, öyle garip...

Nerede olursan ol, 

İçerde, dışarda, derste, sırada, 

Yürü üstüne - üstüne, 

Tükür yüzüne celladın, 

Fırsatçının, fesatçının, hayının...

Dayan kitap ile

Dayan iş ile.

Tırnak ile, diş ile, 

Umut ile, sevda ile, düş ile

Dayan rüsva etme beni.

*Ahmed Arif*

## Kalbim, dinamit kuyusu

Nicedir, 

Kahpe ağzında 

Bir salgın, 

Bir deprem gibi künyemiz 

Nicedir, 

Başımıza zından dünyamız 

Biz ki, yarınıyız halkın 

Umudu, yüzakıyız 

Hıncı, namusu... 

Şafakları, 

Taaa şafakları 

Hey canım, 

Kalbim, dinamit kuyusu...

*Ahmed Arif*



