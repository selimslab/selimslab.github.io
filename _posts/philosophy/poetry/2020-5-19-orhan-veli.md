---
layout: post
title: Orhan Veli 
tags: poetry
category: philosophy

---

![](https://muhtesemsozler.com/wp-content/uploads/2019/04/kan%C4%B1k2.jpg)


## içinde 

Denizlerimiz var, güneş içinde;

Ağaçlarımız var, yaprak içinde;

Sabah akşam gider gider geliriz,

Denizlerimizle ağaçlarımız arasında,

Yokluk içinde.

## bir iş var 

Her gün bu kadar güzel mi bu deniz?

Böyle mi görünür gökyüzü her zaman?

Her zaman güzel mi bu kadar,

Bu eşya, bu pencere?

Değil,

Vallahi değil;

Bir iş var bu işin içinde.

## güzel havalar 

Beni bu güzel havalar mahvetti, 

Böyle havada istifa ettim 

Evkaftaki memuriyetimden. 

Tütüne böyle havada alıştım, 

Böyle havada aşık oldum; 

Eve ekmekle tuz götürmeyi 

Böyle havalarda unuttum; 

Şiir yazma hastalığım 

Hep böyle havalarda nüksetti; 

Beni bu guzel havalar mahvetti.

## anlatamıyorum 

Bilmezdim şarkıların bu kadar güzel, 

Kelimelerinse kifayetsiz olduğunu 

Bu derde düşmeden önce. 


## Ayrılış

Bakakalırım giden geminin ardından;

Atamam kendimi denize, dünya güzel;

Serde erkeklik var, ağlayamam.


## Sevdaya Mı Tutuldum?

Benim de mi düşüncelerim olacaktı,

Ben de mi böyle uykusuz kalacaktım,

Sessiz, sedasız mı olacaktım böyle? 

Çok sevdiğim salatayı bile

Aramaz mı olacaktım? 

Ben böyle mi olacaktım?



## Baharın İlk Sabahları

Tüyden hafif olurum böyle sabahlar

Karsı damda bir güneş parçası,

İçimde kuş cıvıltıları, şarkılar;

Bağıra çağıra düşerim yollara;

Döner döner durur basım havalarda.

<br>

Sanırım ki günler hep güzel gidecek;

Her sabah böyle bahar;

Ne is güç gelir aklıma, ne yoksulluğum.

Derim ki: 'Sıkıntılar durdursun!'

Sairliğimle yetinir,

Avunurum.



## yaşamak

Biliyorum, kolay değil yaşamak, 

Gönül verip türkü söylemek yar üstüne; 

Yıldız ışığında dolaşıp geceleri, 

Gündüzleri gün ışığında ısınmak; 

Şöyle bir fırsat bulup yarım gün, 

Yan gelebilmek Çamlıca tepesine... 

-Bin türlü mavi akar Boğaz'dan- 

Her şeyi unutabilmek maviler içinde. 

<br>

Biliyorum, kolay değil yaşamak; 

Ama işte 

Bir ölünün hala yatağı sıcak, 

Birinin saati işliyor kolunda. 

Yaşamak kolay değil ya kardeşler, 

Ölmek de değil; 

<br>

Kolay değil bu dünyadan ayrılmak. 


## Bir Şehri Bırakmak

Bu şehirde yağmur altında dolaşılır

Limandaki mavnalara bakıp

Şarkılar mırıldanılır geceleri.

Bu şehrin sokakları çoktur,

Binlerce insan gelir gider sokaklarında..

Her akşam çayımı getiren

Ve bir Beyaz Rus olmasına rağmen

Hoşuma giden garson kadın bu şehirdedir.

<br>

Bu şehirdedir

Valsler, foksrotlar altında

Suman'dan, Bramsdan

Parçalar çaldığı zaman dönüp

Bana bakan ihtiyar piyanist.

<br>

Doğduğum köye müşteri taşıyan

Şirket vapurları bu şehirdedir.

Hatıralarım bu şehirdedir.

Sevdiklerim,

Ölmüşlerimin mezarları.

<br>

Bu şehirdedir işim gücüm,

Ekmek param.

Fakat bütün bunlara mukabil

Yine budur başka bir şehirdeki

Bir kadın yüzünden

Bıraktığım şehir.


## ? 

Neden liman deyince

Hatırıma direkler gelir

Ve acık deniz deyince yelken? 

Mart deyince kedi,

Hak deyince işçi

Ve neden ihtiyar değirmenci

Allaha inanır düşünmeden?

<br>

Ve rüzgarlı havalarda

Yağmur eğri yağar?
