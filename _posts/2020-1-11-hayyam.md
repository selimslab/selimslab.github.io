---
layout: post
title: Hayyam Rubaileri 
--- 



İki günde bir somun geçiyorsa eline 

Soğuk suyu da olursa bir kırık testide 

Niçin kendinden kötüsüne kul olur insan, 

Ne diye girer kendi gibisinin hizmetine?



<hr>



Bu ucsuz bucaksız dünya içinde, bil ki,

Mutlu yaşamak iki türlü insana vergi:

Biri iyinin kötünün aslını bilir,

Öteki ne dünyayı bilir ne kendini.





<hr>



Dostum, olan olmuş, vahlanma boşuna;

Dünyayı kara zindan etme başına.

Yaşamana bak, elinden tek gelen bu

Olacakları danışan var mı sana?



<hr>





Yaşamak elindeyken bugüne bugün, 

Ne diye bırakır, yarını düşünürsün?

Geçmiş, gelecek, kuru sevda bütün bunlar; 

Kadrini bilmeğe bak avucundaki ömrün.



<hr>



Her gün biri çıkar, başlar ben, ben demeğe,

Altınları gümüşleriyle övünmeğe. 

Tam işleri dilediği düzene girer

Ecel çıkıverir pusudan : Benim ben, diye.





<hr>



İki batman şarap, bir buğday ekmeği; 

Bir koyun budu, bir de ay yüzlü sevgili; 

Daha ne istenir bilmem şu dünyada:

Padişah daha iyisini bulabilir mi? 



<hr>



Yıllar günler gibi geçti gider; 

nerde o eski dertler, sevinçler? 

belaya aldırmaz aklı olan

bu da her şey gibi geçer, der.



<hr>



yarım somunun var mı? bir ufak da evin

kimselerin kulu kölesi değil misin

kimsenin sırtından geçindiğin de yok ya

keyfine bak, en hoş dünyası olan sensin



<hr>



Yaşamak elindeyken bugüne bugün, 

Ne diye bırakır, yarını düşünürsün?

Geçmiş, gelecek, kuru sevda bütün bunlar; 

Kadrini bilmeğe bak avucundaki ömrün.



<hr>



şu dünyada üç ben günlük ömrün var

nedir bu dükkanlar bu konaklar

ev mi dayanır bu sel yatağına

bu rüzgarlı yerde mum mu yanar



<hr>





Gül der ki yüzüm yüzlerden güzelken 

Ezer suyumu çıkarırlar bilmem neden. 

Bülbül de şöyle der ona sanki içinden: 

Bir yıl dert çekmeden var mı bir gün sevinen?



<hr>



Elimde olsa bu dünyayı küçümserdim

İyisine de kötüsüne de yuh çekerdim 

Daha doğrusu bu aşağılık yere 

Ne gelirdim ne yaşardım ne ölürdüm



<hr>



Gönlünce de dönse, bu dünyanın sonu ne? 

Okunup bitse de ömür destanının, sonu ne? 

Yüz yıl dilediğince yaşadın diyelim, 

Bir yüz yıl daha yaşasaydın, sonu ne?



<hr>



Vefasız dünya diye yakınıp durma; 

dünya elindeyken tadını çıkarsana! 

Herkese vefaIı oIsaydı dünya 

sıra mı geIirdi senin yaşamana?



<hr>





Akılla bir konuşmam oldu dün gece;

Sana soracaklarım var, dedim;

Sen ki her bilginin temelisin,

Bana yol göstermelisin.

Yaşamaktan bezdim, ne yapsam?

Birkaç yıl daha katlan, dedi.



Nedir; dedim bu yaşamak?

Bir düş, dedi; birkaç görüntü.

Evi barkı olmak nedir? Dedim;

Biraz keyfetmek için

Yıllar yılı dert çekmek, dedi.

Bu zorbalar ne biçim adamlara dedim;

Kurt, köpek, çakal makal, dedi.

Ne dersin bu adamlara, dedim;

Yüreksizler, kafasızlar, soysuzlar, dedi.

Benim bu deli gönlüm, dedim;

Ne zaman akıllanacak?

Biraz daha kulağı burkulunca, dedi.

Hayyam’ın bu sözlerine ne dersin, dedim:

Dizmiş alt alta sözleri,

Hoşbeş etmiş derim, dedi.